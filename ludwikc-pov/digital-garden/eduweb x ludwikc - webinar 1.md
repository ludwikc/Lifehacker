
Bardzo cieszy mnie, że zobaczymy się na warsztacie 7 grudnia. 

Mógłbym opowiedzieć Ci o swojej historii, jak pokonałem perfekcjonizm mimo tego jak bardzo głęboko miałem go zaprogramowanego w swój mental. 

Ale zacznę inaczej. 

W końcu zapraszając Cię na to spotkanie powiedziałem "Zostań Wiedźminem Produktywności". 

**Zacznijmy więc od tego czym jest produktywność.** 

Bo są przecież "atrakcyjniejsi" superbohaterowie - jak Ironman (technologia 10/10) czy Thor - siła mięśni i siła woli. 

Na nich też moglibyśmy się wzorować, prawda? 

**No właśnie nieprawda.** 

Produktywność to nie jest idealnie spięta technologia, która działa zawsze perfekcyjnie. 

Produktywność to nie jest pancerna siła woli, że już nigdy nie zajrzysz na YouTube w trakcie pracy czy nie odpalisz TikToka siedząc w poczekalni. 

Produktywność to jest stosowanie odpowiednich narzędzi dokładnie wtedy, kiedy ich potrzeba. Na ludzi - miecz stalowy, na potwory - srebrny.

Produktywność to jest sięganie po te narzędzia tylko wtedy, kiedy ich potrzebujesz. Wiedźmini z Kaer Morhen nie kroją przecież tymi mieczami chleba!


Dlatego właśnie podczas tego spotkania chcę Ci pokazać w jaki sposób możesz dobrać kilka narzędzi i programów, które natychmiast zwiększą Twoją produktywność, a ponadto pozwolą Ci pokonać największą bestię, z którą tak wielu z nas się zmaga - a na imię jej Perfekcjonizm. 

A skoro mowa o narzędziach i programach:

Wszystkie narzędzia i programy, o których Ci opowiem podczas tego spotkania już masz zainstalowane. 

Co więcej, one działają na innym systemie operacyjnym niż te, których używasz najczęściej: Windows? MacOS? Android? iOS? 

To nie ma najmniejszego znaczenia. Z resztą - zobaczysz na spotkaniu. 

Do zobaczenia!
Ludwik 


