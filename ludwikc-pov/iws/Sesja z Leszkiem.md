Drodzy, 

Miałem dzisiaj ekspresową sesję z @l.amok

Całość trwała może 17 minut. 

Ale doświadczyłem bardzo głębokiem zmiany, którą za namową @aniasiadlak chcę tutaj opisać, bo dotyczy... części z Was. 

Do dziś miałem bardzo głęboko wgrany model na przecięciu osi "praca musi być ciężka" i "tylko absolutna perfekcja zasługuje na pochwałę". 

(Tutaj skracam opis do momentu zmiany, nie wdając się w być może nie istotne dla Was szczegóły) Nie znalazłszy pierwotnej przyczyny tego modelu, z pomocą Leszka, udało mi się rozniecić ognisko, w którym ten model (przyjmujący kształt takiego małego, niskiego, dziecięcego, ale bardzo, bardzo starego ciemnobrązowego, drewnianago... taboretu )


![[Pasted image 20230524204501.png]]

Sęk w tym, że wyjmując go z brzucha i wrzucając do tego ogniska, on... nadal tam był. Więc wyjąłem go ponownie. I ponownie. I ponownie. 
Wyjąłem ich tak wiele, że stos płonących taboretów, był wielkości dużego pokoju  i wysoki na kilka metrów w górę.

I w tym momencie pojawiliście się się Wy. 

Leszek tańczący w rytualnym pióropuszu wokół ogniska. Gdzieś w tle, medytujący, ale wyraźnie "czuwający" nad wszystkim @viking. 
Do kręgu ludzi tańczących wokół ognia pojawiło się nasze Plemię - @Tysia, @a.fasola, @wiosenka, @pszemg, @blackwolf97 i wiele innych osób, których imiona nie rzuciły mi się natychmiast w świadmość, że to one. 

Kiedy Leszek powiedział, żebym pomyślał sercem, nagle przestrzeń wokół ognia zaczęła wypełniać się dziesiątkami kolejnych postaci. 
Zanim zorientowałem się co się dzieje, były ich już setki. 

To były duchy moich przodków. Wszystkich. We wszystkich liniach. 
Kilka tysięcy dusz.

I wtedy część z nich zrozumiała po co tu jest. 

20- może 30 osób spośród tego ogromnego tłumu, w różnych miejscach, zupełnie ze sobą wówczas niespokrewnionych, zaczęło wyciągać ze swoich brzuchów... dokładnie te same stare, drewniane taborety. I dorzucać je do ogniska, wokół którego nadal tańczyliście... 

Kiedy nadszedł ranek, zaczęło świtać, a ognisko zaczęło dogorywać, duchy zaczęły wracać do swoich grobów, rozrzuconych po świecie. Ale te, które spaliły w ogniu te swoje taborety, wracały pełne zaskoczenia... bo mimo, że martwi od setek lat, nagle poczuli... lekkość. I z tą lekkością udali się na spoczynek do swoich grobów. 

I teraz znowu pojawiacie się Wy - zmęczeni tym rytuałem, ale szczęśliwi, podchodzący do mnie aby.... podziękować. 

Podziękować za to, pozwoliłem Wam sobie pomóc... bo to też był dotąd jeden z moich kluczowych programów - ja mogę pomagać innym, ale inni mnie - już nie.  

I tak się rozstaliśmy. A ja zacząłem pić wodę, która zaczęła mnie wypełniać, dawać ukojenie i energię jednocześnie. 

Swoją wdzięczność wyrażam Leszkowi przy każdym naszym spotkaniu. 

Teraz bardzo chcę podziękować Wam, za to, że mi tak bardzo, bardzo pomogliście, nawet jeśli o tym dotąd nie wiedzieliście. 

Dziękuję Wam. 

--Ludwik



	