

Zanim przejdziemy do konkretnych działań, musimy ustalić kilka zasad. Jest ich trzy:

1. **Bez lania wody**: To krótki i intensywny kurs, który wymaga Twojego pełnego skupienia. Dzięki temu jest bardzo skuteczny i efektywny. Upewnij się, że nie realizujesz tego kursu będąc rozproszonym lub robiąc coś „przy okazji”. Poświęć kilkanaście lub kilkadziesiąt minut na pełne skupienie, robienie notatek, i zastanowienie się nad tym, co ten kurs może Ci dać. Analizuj i pozostań skoncentrowany.

2. **Krótkie piłki i szybkie ciosy**: Możliwe, że Twoje dotychczasowe nawyki są kontrproduktywne. Moi klienci są dla mnie bardzo ważni i naprawdę pragnę, by ich życie się zmieniło na lepsze. Teraz, kiedy jesteśmy razem w procesie szkoleniowym, znajdujesz się wysoko na mojej liście priorytetów. Dlatego mam dla Ciebie pierwsze małe zaproszenie, które może zapoczątkować naszą bliższą współpracę, jeśli oczywiście zdecydujesz się z niego skorzystać.

3. **First things first - najpierw agenda.** 7 punktowa.

### Jak odzyskać 2 godziny dziennie?

Wiem, że to odważna teza, bo to w końcu aż 2 godziny dziennie, każdego dnia! Ale zobaczysz, że jeśli faktycznie zastosujesz przekazane przeze mnie techniki, to jesteś w stanie osiągnąć ten pułap i istotnie odzyskać owe 2 godziny.

### Praca w skupieniu

Nie jestem w stanie w tak krótkim czasie przekazać Ci jak osiągnąć zen buddyjskiego mnicha i zawsze być w pełni skupionym, ale jestem w stanie pokazać jak zacząć. I już sam start może mocno poprawić Twoją produktywność.

### Skuteczność pracy

Jak realnie poprawić skuteczność Twojej pracy? Na czym się koncentrować? To podstawa podstaw.

### Automatyzacja

Dalej powiemy sobie o podstawach automatyzacji, bo nie musisz od razu zaczynać delegować swoich zadań na innych ludzi, możesz zacząć delegowania ich na roboty. I pokażę Ci jak takiego robota zbudować.

### Werwa do pracy

Podpowiem Ci w jaki sposób mieć więcej werwy do pracy. Jak to jest, że niektórzy (nazywam ich szumnie ludźmi sukcesu) potrafią rano wstać, zabrać się do roboty i po prostu robić robotę. Bez zastanawiania się, czy nam się chce, czy nie, czy pada deszcz, czy świeci słońce. Z werwą realizują kolejne punkty listy to do.

### Hakowanie własnego maila

Hakowanie własnej skrzynki pocztowej może być doskonałym sposobem na podniesienie produktywności, jeśli to maile są podstawą codziennej komunikacji. Oczywiście istnieją liczne komunikatory, z których na co dzień korzystamy: Signal, Whatsapp, Messenger, nawet Instagram czy TikTok, ale skupiamy się na mailach jako tej formie komunikacji, która często zajmuje nam dużo czasu, szczególnie w obszarach zawodowych.

### Oszukać swój umysł

Oczywiście "oszukać" jest tu użyte nieco kolokwialnie, nieoficjalnie. Jesteśmy bowiem w stanie oszukać swój umysł i zawsze znaleźć pewien trik czy „oszustewko”, które pomogą wykonywać nasze obowiązki jeszcze skuteczniej. "Oszustwo" to może złe słowo - chcę pokazać Ci, w jaki sposób z łatwością i przyjemnością skłonić swój umysł do pracy.

---

Zanim przejdziemy dalej i odpowiesz sobie na pytanie, po co to wszystko, musimy coś jeszcze ustalić. Choć to miejsce i czas, bym o sobie opowiedział - nie zrobię tego. Nie powiem, jaką uczelnię skończyłem i z kim dotychczas pracowałem, czy to w branży, czy na przestrzeni globalnej, militarnej. Bo to wszystko możesz przeczytać w internecie. Na LinkedIn, na mojej stronie, gdziekolwiek. Mam nadzieję, że fakt, że tu jesteś, jest już dowodem na to, że istnieje pole do zbudowania relacji, zaufania. Więcej nie jest potrzebne. Dzisiaj mówimy o Tobie i o Twojej produktywności, bo to właśnie Ty, tak jak powiedziałem wcześniej, jesteś dla mnie ważną osobą.

W pierwszej kolejności chciałbym, żebyś zadał sobie pytanie **dlaczego tu jesteś**.

> Po co Ci tak naprawdę ta cała *produktywność*?

Produktywność jest sexy, trendy. Możesz pomyśleć sobie „**O, będę superproduktywny!”** Tylko zadaj sobie pytanie, **po co?** 

Czy chcesz pracować w skupieniu i realizować więcej zadań, żeby więcej zarabiać? 

A może chcesz mieć więcej czasu dla rodziny? 

A może chcesz po prostu mieć więcej czasu dla siebie? 

Być może chcesz skorzystać z tego czasu po to, żeby zacząć rozwijać coś zupełnie niezawodowego? 

A może chcesz wykonywać szybciej zadania zawodowe, dzięki czemu będziesz mógł odpalić swój własny biznes? 

A być może po prostu chcesz pracować mniej i przez resztę dnia po prostu leniuchować?

Zadaj sobie takie pytanie, proszę. Po co to wszystko? Po co tu jesteś? Dlatego, że w momencie, kiedy to pytanie już sobie zadasz, to wszystkie lekcje, które za chwilę będziesz mieć przed sobą, będą dla ciebie dużo wygodniejsze do umiejscowienia w swoim własnym, osobistym, personalnym kontekście.

Więc teraz, już po tym krótkim wstępie, przechodzimy do lekcji pierwszej, czyli jak odzyskać nawet dwie godziny czasu dziennie - codziennie!
